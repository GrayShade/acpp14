# Advanced C++

## Update
Sala cursului s-a modificat în 116.

Cursul își propune să acopere aspecte mai puțin discutate ale limbajului de programare C++, insistându-se în special asupra idiomurilor specifice limbajului. Vom vedea cum putem scrie ușor în C++ programe corecte, concise și ușor de extins.

Tematica propusă atinge subiecte precum:

  * sisteme de tipuri
  * design al aplicațiilor
  * noțiuni generale de programare orientată pe obiect (OOP)
  * aspecte specifice OOP în C++
  * gestiunea automată a resurselor și a memoriei
  * funcții și clase template
  * programare generică
  * metaprogramare
  * utilizarea sistemului de tipuri pentru a evita erorile din programe
  * evoluția limbajului (C++11, C++14, C++17)

Pentru a motiva noțiunile introduse și pentru a explica deciziile luate în proiectarea limbajului, vor fi făcute și comparații între C++ și alte limbaje actuale.

Pe lângă aspectele teoretice este prevăzută și o serie de demonstrații și sesiuni de “live coding”. Acestea vor avea ca subiect utilizarea facilităților limbajului, precum și dezvoltarea de aplicații mai mari. Temele propuse includ:

  * scrierea de aplicații cu interfață grafică
  * interpretarea și compilarea programelor
  * aplicații de rețea și Web

Materialele utilizate vor fi disponibile la [adresa curentă](http://github.com/GrayShade/acpp14/) sau [http://github.com/GrayShade/acpp14/](http://github.com/GrayShade/acpp14/).

## Audiență

Aspectele specifice C++ vor fi în general prezentate și motivate, așa că nu este necesară cunoașterea limbajului. Deoarece se va insista mai puțin pe descrierea limbajului C, familiaritatea cu acesta se va dovedi utilă.

## Locație

Cursul va fi ținut în zilele de 11, 12, 14, 15, 17 și 18 iulie 2014, între orele 13:00 și 15:00 în sala 116 a Departamentului de Informatică al Universității din Craiova. Participarea este liberă.

## Despre autor

Laurențiu Nicola a absolvit Facultatea de Automatică, Calculatoare și Electronică din Craiova în anul 2010 și lucrează în prezent în domeniul IT. Autorul poate fi contactat la adresa de mail [lnicola@dend.ro](mailto:lnicola@dend.ro).
